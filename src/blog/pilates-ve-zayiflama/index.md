---
title: Pilates ve zayıflama
date: "2019-02-24T08:00:23"
description: "<p>Pilates ve Zayıflama ‘Zayıflama’ kavramı günümüzde artık büyük bir ‘algı’ problemine dönüşmüş bir halde. Özellikle izlediğimiz programlar, sosyal medya güzellik ve zayıflık&#8230;</p>
"
featuredImage: featured-images/bepilatesyoga-pilates-ve-zayiflama.png
author: {
  name: "be. Pilates & Yoga",
  summary: "",
  image: "logo.png"
}
---
# Pilates ve Zayıflama

‘Zayıflama’ kavramı günümüzde artık büyük bir ‘algı’ problemine dönüşmüş bir halde. Özellikle izlediğimiz programlar, sosyal medya güzellik ve zayıflık algısını tamamen değiştirdi. Eğer gerçekten kilo probleminiz varsa veya kilolar ciddi ölçüde sağlığınızı etkilemeye başladıysa o ayrı! Hazır gıdalar, pratik yemek çözümleri, zayıflamak ve form tutmak yerine artık daha kilolu insanlar yaratmaya başladı. Özellikle obezitede her geçen yıl artış görülmekte. Türkiye İstatistik Kurumu’na göre; 2008 yılında obezite oranı %15,2 iken 2014 yılında %31,1 oranında artış göstererek %19,9’a yükselmiştir. Artış oranı kadınlarda %32,3 erkeklerde ise % 24 olarak ölçülmüştür. Bu durum diğer ülkelerde ise farksız değil. Bu sebeple dünya çapında zayıflamaya yönelik araştırmaların gerek kimyasal gerek fiziksel egzersiz alanlarında üst düzey bir boyut kazanmasına sebebiyet vermekte. Dünya çapında yapılan tüm araştırmalar zayıflamaya yönelik mucizevi ilaçlar geliştirilemediğini sadece ve sadece fiziksel aktivite, egzersiz ve spor ile zayıflayıp vücut kitle indeksinin normalleştirilebileceğini göstermektedir.

## Pilates Egzersizinin Zayıflama Üzerindeki Etkisi

Son zamanlarda tüm egzersizler arasında pilates egzersizlerinin farkı oldukça net. Özellikle kadınların ısrarla vazgeçemediği ve yaşam tarzı haline getirdiği pilates en etkili sonuç veren ve kişilere hem ruhsal, hem bedensel, hem zihinsel fayda sağlayarak kendini birinci sıralara taşımıştır. Pilates egzersizleri üzerinde yapılan araştırmalarda ise , ortalama beş yıldır farklı seviyelerde pilates egzersizleri yapan on kişi üzerinde bir çalışma yapılmıştır. Her birinin yaptığı günlük 30-45 dakikalık pilates egzersizi sonrası kaç kalori yaktıkları araştırılmıştır. Araştırmalar sonucu ortalama 75 kilogramlık bir kişinin ileri seviye yaptığı pilates egzersizi ile saatte 480 kalori, orta seviye yaptığı pilates egzersizi ile 390 kalori ve başlangıç seviyesinde yaptığı pilates egzersizi ile 276 kalori yaktığı ispatlanmıştır. Bu durum pilates egzersizlerinin, iyi bir duruş, fit bir görünüm, sağlıklı bir beden, eklemlerdeki hareketliliğin artması ,esnekliğin artması ,mevsimsel alerjik reaksiyonların azalması, kas kütlesinin artması, daha uzun ve ince görünümün artmasının yanında zayıflamaya da kesin katkı sağladığını göstermektedir.

## Peki Pilates ile Doğru Zayıflama Nasıl Olur

Düzenli pilates yapan kişilerin bedeninde, kısa zaman içinde sıkılaşma, kas oranında artış, omurga esnekliği, dinamik bir görünüş, doğru postür, esnek bir beden ilk göze çarpan etkilerdendir. Eğer pilates zayıflamak için yapılıyorsa beraberinde dikkat edilmesi gereken durumlar da elbette olacaktır! Bunlardan birkaçına göz atalım;

*   Pilates egzersizlerinin düzenli yapılmalı,
*   Kişi sağlıklı beslenmeli, doğru beslenme şeklini, yaşam şekli haline getirmeli,
*   Bolca su tüketmeli, en azından günlük su tüketimine uymalı (yetişkin bir insan için günlük 2,5 lt)
*   Düzenli yürüyüşler yapmaya özen göstermeli,
*   Haftada en az iki gün elli dakika pilates egzersiz programına uyuyor olmalı,
*   Pilates egzersizleri sonrasında esneme hareketleri mutlaka uygulanmalı,
*   Uzman eğitmenler ile çalışılmalıdır.

Bu sayılan unsurlara dikkat edildiği sürece pilates egzersizleriniz en etkili zayıflama yönteminiz haline gelecektir. Vücudunuzdaki değişim hem tartıya bakarken sizi mutlu edecek hem de aynaya baktığınızda fiziksel değişiminizi kendi kendinize fark ediyor olacaksınız.

Bu rutine uyarak devam ettiğiniz takdirde fazlalıklarınızdan hızlı bir şekilde kurtulacak kendinizi daha formda hissedeceksiniz. Rutininize devam ettiniz fakat hala kilonuzda bir değişim olmuyorsa bir diyetisyenle görüşerek kendinize uygun bir diyet programı oluşturmasını isteyebilir veya bir doktora başvurarak kan değerlerinize baktırarak sorunun başka yönlerini ele alıp ona uygun bir rutin benimseyebilirsiniz! Her şeyden önce mutlu olduğunuz, kendinizin her haliyle barışık olduğu bir ruh hali edinmek hepsinden daha önemli.

Bol pilatesli günler!