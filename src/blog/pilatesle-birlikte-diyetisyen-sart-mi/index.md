---
title: Pilatesle birlikte diyetisyen şart mı?
date: "2019-02-10T08:00:06"
description: "<p>Pilates ile Birlikte Diyet Yapmak Şart Mı? Diyet yapmadan pilates egzersizi yapmamın faydası olur mu? Diyetisyen desteği şart mı? Sadece pilates&#8230;</p>
"
featuredImage: featured-images/bepilatesyoga-pilatesle-birlikte-diyetisyen-sart-mi.png
author: {
  name: "be. Pilates & Yoga",
  summary: "",
  image: "logo.png"
}
---
# Pilates ile Birlikte Diyet Yapmak Şart Mı ?

Diyet yapmadan pilates egzersizi yapmamın faydası olur mu? Diyetisyen desteği şart mı? Sadece pilates yapıyor olmam zayıflamam için yeterli mi? Bu gibi sorular pilatese yeni başlayanların veya spor yapan fakat beslenmeyle ilgili çok fazla bilgi sahibi olmayan kişilerin en merak ettiği soruların başında geliyor. Diyetisyen desteği alıp almamak konusu aslında tamamen kişinin kilosuna ve sağlık durumuna bağlı. Pilates yapan bir kişi ihtiyacı varsa elbette diyet programı da uygulayabilir ya da sadece daha formda olabilmek için pilatesin yanında beslenmesine dikkat edebilir. Bu sebeple diyet yapılsa da yapılmasa da pilates egzersizi yaparken dikkat edilmesi gereken hususlar vardır.

## Pilates ile Beraber Diyetisyen Desteği Almak Şart Mı ?

Pilates egzersizlerinin kilo vermede katkısı oldukça fazla. Vücut kitle indeksi normalin üzerindeyse ve ideal kiloya inmek amaçlanıyorsa elbette diyetisyen desteği şart. Pilates egzersizi yaparken aynı dönemde diyetisyen desteği almak daha sağlıklı kilo vermenizi sağlar. Aynı zamanda tek başına pilates egzersizleri yetersiz kalabilir. Daha sağlıklı sonuç almak için uzman diyetisyenlerden alacağınız diyet programları kilo verme sürecinize büyük destek sağlayacaktır.  


## Kendim Diyet Yapabilir Miyim ?

Pilates egzersizi ile sıkılaşma odaklı sonuç almak istiyorsanız elbette diyetisyen desteği almak şart. Eğer kilo probleminiz var ise kesinlikle tek başınıza yapmaya çalıştığınız diyetler verimli sonuçlar vermeyecektir. Uzman diyetisyen destekleriyle sağlık problemleriniz göz önünde bulundurularak oluşturulacak diyet programları pilates egzersiziyle birleştirildiği zaman daha verimli sonuçlar alınır.

## Pilates Yaptığım Sürece Diyet Yapmalı Mıyım?

Genel olarak pilates egzersizi yapan kişilerin en çok takıldığı nokta; pilatesle birlikte diyete devam edip etmemek. Pilates elbette tek başına sağlıklı beslenme rutinleri olmadan kalıcı sonuçlar almada yeterli olmaz, eğer pilates bir yaşam tarzı halini alırsa buna ek olarak sağlıklı beslenme rutininiz de düzene girecek ve bu da sizin uzun, zorlu diyetlerle boğuşmanızı engelleyecektir. Dikkat edilmesi gereken taraf, pilates egzersizlerinin kaslarda açığa çıkardığı fazla enerjiyi doğru kalori değerlerine denk getirerek kapatmaktır. Harcanan enerjiden fazlası alınır ise kilo alımı başlayacaktır.

_Pilates egzersizi yapan kişilerin egzersiz yaptığı günlerde;_

*   Yeterli miktarda karbonhidrat ve protein miktarı almaları gerekmektedir,
*   Şeker ve yağ kısıtlı oranda tüketilmelidir,
*   Alınan kalori miktarı harcanan enerji miktarını geçmemelidir,
*   Pilatese başlamadan yaklaşık bir saat önce yemek yenmelidir.
*   Egzersizin hemen öncesi süt ve süt ürünleri tüketmek, sindirim problemlerine yol açacağından, pilates egzersiziniz sırasında performans düşüklüğüne sebep olacaktır.

Kısacası eğer olması gereken kilonuzun üzerindeyseniz ve pilatese başlamayı düşünüyorsanız veya hali hazırda pilates yapıyorsanız bir diyetisyenle çalışmak daha hızlı kilo vermenize ve ideal kilonuza ulaşmanızı hızlandıracaktır. Aynı zamanda kilo alamama gibi bir durumdan şikayetçiyseniz yine bir diyetisyene başvurarak beslenme düzeninizi diyete bağlı kalarak değiştirdiğinizde yaptığınız egzersizden de maksimum verimi alıyor olacaksınız.