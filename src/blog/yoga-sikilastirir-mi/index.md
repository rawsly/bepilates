---
title: Yoga sıkılaştırır mı?
date: "2018-12-23T08:00:49"
description: "<p>Yoga Sıkılaştırır Mı? Artık çoğumuz eski yıllara göre daha aktif yaşamayı tercih ediyor. Bunun başlıca sebeplerinden biri yorucu hayat temposuna daha güçlü&#8230;</p>
"
featuredImage: featured-images/bepilatesyoga-yoga-sikilastirir-mi.png
author: {
  name: "be. Pilates & Yoga",
  summary: "",
  image: "logo.png"
}
---
# Yoga Sıkılaştırır Mı?

Artık çoğumuz eski yıllara göre daha aktif yaşamayı tercih ediyor. Bunun başlıca sebeplerinden biri yorucu hayat temposuna daha güçlü bir şekilde yanıt vermek, dinlenmiş zihin, güçlü ve fit bir beden bu tempoya daha rahat ayak uydurmamızı sağlıyor. Yoga da artık dünya üzerinde birçok kişinin gündelik hayatının bir parçası, yoganın esnek ve güçlü bir bedeni bize sunması çok daha fazla ilgimizi çekiyor. Yapılan yoga duruşları bedene esneklik kazandırıyor ve aynı zamanda bedeni güçlendirip forma girmemize yardımcı oluyor. Beden ve zihin üzerinde bu denli yoğun çalışan bir disiplin neden günlük yaşamımızın bir parçası olmasın?

## Niçin Yoga Yaparız?

Spora başlamamızın altında hepimizin kendince nedenleri vardır. Bazımız daha fit görünmek, bazılarımız kilo vermek, rahatlamak, stres atmak, fiziksel ya da ruhsal rahatsızlıklarını daha iyi hale getirmek, boş vakitlerini değerlendirmek .. vb. Sebebimiz her ne olursa olsun sporun, aktivitenin beden ve ruh sağlığı açısından ne kadar önemli olduğunu biliyoruz. Yoga yapmaya karar verme sebebimiz de aslında bu seçeneklerden çok farklı değil. Yogaya başlama veya yoga yapıyor olma amacımız her ne olursa olsun, değişim ilk başta fizikte başlar ve her yoga dersinde güçlenen beden daha da güçlü, esnek ve sıkı bir hale gelir. Kendinizi yakından gözlemleme şansınız olur, bu da bedensel ve zihinsel gelişim sürecinizin ne kadar önemli olduğunu fark etmenizi sağlar!

## Beden ve Ruh Bütünlüğü

Bilinenin aksine yoga vücudu belli ölçüde güçlendirip sıkılaştırır, bilinenin aksine diyoruz çünkü çoğu insanın yogaya bakış açısı sadece bedenin esneklik kazanması, meditasyon, sakin ve durgun bir kimliğe bürünüp dünyadan elini eteğini çekme, sadece pozitif düşünme üzerine, maalesef. Aslında ‘yoga’ bundan ibaret değil. Belli bir disiplinle düzenli olarak yoga yapıldığında vücut ciddi oranda güçlenir, ders boyunca kendi ağırlığınızı taşıyarak yaptığınız duruşlar basit gibi görünse de büyük oranda kuvvet ve güç gerektirir. Bu güce sahip olabilmek için kaslar gelişip ton kazanır. Denge gelişir, dinamik ve statik pozlarda kişi çok daha rahat ve uzun süre kalmaya başlar. Özellikle karın güçlendirici asanalar (yoga duruşları, pozlar) merkez bölgeyi yoğun oranda uyarır, güçlenen karın daha dik bir postüre kavuşmamıza yardım eder. Arkaya eğildiğimiz asanalar sırtı kuvvetlendirip bedeni daha dengeli hale getirir, beden her duruşu denerken enerji sarf eder, bu da fazla kilolardan kurtulup, kalori yakmamızı sağlar. Özellikle burgu derslerinde, omurganın burguya (omurganın rotasyonu) sokulması toksin attırıcı etkiye sahiptir, ders boyunca, bedende biriken toksinler atılıp vücut canlandırılır. Düzenli yoga pratiği sonucu bedeniniz daha sıkı, esnek ve güçlü olacaktır.

## Daha Hafif Daha Aktif

Yoga bir bütünlük gerektirir. Yoga yaptığımız günler daha hafif beslenmeye özen gösterdiğimizde, beden kendini daha rahat ve hafif hisseder, bu da ister istemez bizi daha özenli ve sağlıklı beslenmeye yöneltecektir. Mide ne kadar dolu ve tok olursa kendimizi o kadar hantal ve uyuşuk hissederiz, fakat dengeli ve sağlıklı beslendiğimizde günün geri kalanı daha aktif ve mutlu geçer. Yediklerimizin zihin üzerinde de etkisi oldukça fazladır, bazı hazır besinler bizi daha agresif ve mutsuz bir ruh haline sokarken, doğal ve işlenmemiş gıdalar bedende ve zihin üzerinde canlılık yaratır. Böylelikle yoga ile birlikte değişen alışkanlıklarımızın başında beslenme gelir, doğru beslenme, bedenimize saygı duymayı ve kendimize olan önceliğimizi geliştirecektir.