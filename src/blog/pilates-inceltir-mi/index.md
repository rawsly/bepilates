---
title: Pilates inceltir mi?
date: "2019-06-03T14:39:53"
description: "<p>Pilates İnceltir Mi? Son zamanların en gözde egzersizlerinin başında geliyor pilates. Ne de olsa sağlıklı ve iyi bir vücuda sahip olmak herkesin...</p>
"
featuredImage: featured-images/bepilatesyoga-pilates-inceltir-mi.png
author: {
  name: "be. Pilates & Yoga",
  summary: "",
  image: "logo.png"
}
---
# Pilates İnceltir Mi?

Son zamanların en gözde egzersizlerinin başında geliyor pilates. Ne de olsa sağlıklı ve iyi bir vücuda sahip olmak herkesin hakkı! Vücudumuza sihirli dokunuşlar yapan bu mucizevi sistem övüldüğü kadar da var. Peki pilatesle daha ince bir vücut mümkün mü? Pilates inceltir mi? Gelin soruların cevabını birlikte öğrenelim!

## İncelme Nasıl Olur?

Tartının üzerine çıktığınızda kendinizi mutlu hissediyor musunuz? İlk soru bu olsun ve bu soru üzerinden devam edelim. Mutlu hissedebilmek için beslenmenize dikkat ediyor olmanız gerek. Çünkü bedenimize aldığımız her şeyden etkileniriz. Diyetle verdiğiniz kilolar ‘yağ’ olduğu sürece sizi memnun eder, ancak ileriki zamanlarda egzersiz yapmadan kilo verdiğiniz takdirde, belli bir süre sonra tekrar kilo almaya başlarsınız, verdiğiniz kaloriler size yağ olarak geri döner. Bu da sizi mutsuz eder. Sağlıklı bir incelme hedefliyorsanız hem doğru beslenmeye hem de düzenli egzersiz yapmaya çokça özen gösteriyor olmanız lazım. Yani ‘hiç hareket etmeden kilo vereyim, incecik kalayım!’ diye bir şey söz konusu değil. İşe yaşam şeklini değiştirerek başlamak gerekiyor. Pilates bu noktada devreye giren bir kurtarıcı, beslenme ve egzersiz rutininizi rahatça oluşturup, bu düzene uyum sağlayabilmek de, ne kadar istekli olup olmadığınıza göre değişiyor! Pilates egzersizi ile yaptığınız hareketlerde oldukça fazla kalori harcarsınız. Buna hem beslenmenize dikkat ettiğinizi, hem de düzenli pilates yaptığınızı eklersek, incelmek artık bir hayal olmaktan çıkıyor demektir!

## Pilates Nasıl İnceltiyor?

Pilates egzersiz sistemi; vücudumuzu sağlıklı tutma açısından son derece önemlidir. Pilates, beden zihin ilişkisi (kontroloji) ile altı temel prensipler (nefes, merkezleme, konsantrasyon, kontrol, akıcılık, kesinlik) doğrultusunda yapılarak; vücuda başta omurga sağlığı olmak üzere güç, denge, esneklik ve harika bir sıkılaşma katar. Vücudumuzda toplam 640 kas bulunur. Zaman geçtikçe kullanmamız gereken kasları kullanmamaya başlarız. Pilateste kullanmadığımız tüm kaslar aktifleştirilerek uzatılır. Pilates yapan kişilerin bedeninin neden daha uzun ve ince göründüğünün sebebi budur; kaslarını düzenli olarak esnettikleri ve güçlendirdikleri için bedenleri uzun ve ince görünmelerini sağlar. Pilatese ilk başladığınızda, kilonuz ilk etapta değişmese bile etrafınızdan kilo verip inceldiğinize dair söylemler alırsınız. Aslında değişen, henüz kilonuz değil bedeninizdir. Bedeniniz incelip daralmaya başlar. İnce ve uzun kaslar da dışarıdan daha sıkı ve zarif görünmenizi sağlar. Pilates ile yapılan egzersizler, vücudumuzun tüm kas sistemini çalıştırdığı için güçlenmede ve dengede çok iyi sonuçlar alırız. Zaten pilatesin amacı; kasları güçlendirip kasların esnekliğini artırmakla beraber bedende gözle görülür sıkılaşma ve daralma sağlamaktır. Pilates egzersiz sistemi ile yapılan hareketler vücudumuzun her bir noktasına dokunuş sağladığı için vücuttaki değişimleri yaklaşık on ders içerisinde fark etmeye başlarsınız. Uzman pilates eğitmenleri eşliğinde postür analiziniz yapıldıktan sonra, uygulayacağınız düzenli pilates egzersiz programı ile istediğiniz sonuçlara ulaşırsınız. Tabi istediğiniz sıkılaşmayı sağlayabilmek için beslenmenizi de kontrol altına almanız gerektiğini unutmayın.

## Pilates Yaparak Kaç Derste İncelirim?

Pilates egzersizi ile yapılan hareketlerde incelmenin mümkün olduğundan bahsetmiştik. Pilates ile yapılan hareketlerde vücuttaki tüm kaslar çalıştığı için, bedenin gücü, esnekliği, denge ve koordinasyonu bir bütün halinde gelişir. Bu bütünsel gelişim sizin daha ‘fit’ görünmenizi sağlar. Bu esnada düzenli pilates yapmanız oldukça önemli, uzun ara vermek ya da birkaç hafta pilates yapıp bırakmak, incelme ve sıkılaşma çalışmanızı sekteye uğratır, tamamen pilatesi bırakmak bu süreci durdurur. Bedeninizin ihtiyaçlarına göre eğitmeniniz tarafından hazırlanmış ilk on derste bedeninizdeki değişim gözle görülür hale gelir, otuz derste iki bedene kadar incelme sağlanır.

Pilatesle yaşam tarzınız değişecek, kendinizi daha fit, öz güvenli ve sağlıklı hissedeceksiniz! Değişimin gelmesini beklemek yerine harekete geçin ve değişimi kendiniz yaratın, bol pilatesli günler!